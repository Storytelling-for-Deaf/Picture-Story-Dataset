01- එක් ගමක බැටළුවන් බලාගත් එඬේර පිරිමි ළමයෙක් ජීවත් වුනා. ඔහු සෑම දිනකම බැටළු රංචුව කඳු මුදුනට ගෙන ගොස් සවස් වන විට පහළට ගෙන ඒමට පුරුදුව සිටියා.
02- ඒත් එක දවසක් එයාට කම්මැලි සිතුනා. ඔහු ටිකක් විනෝද වෙන්න තීරණය කළා. “මෙන්න වෘකයෙක්! මට උදව් කරන්න !" කියලා ඔහු හයියෙන් කෑගැසුවා. අසල්වැසි ගොවීන්ට පිරිමි ළමයා උදව් ඉල්ලා කෑගසනවා ඇසුනා. බැටළුවන් බේරා ගැනීමට ගම්මු සියල්ලෝම කඳු මුදුනට ආවා.
03- ගොවියා පිරිමි ළමයාගෙන් ඇහුවා, “කෑගැහුවේ ඔයා නේද?” කියලා. පිරිමි ළමයා හිනාවෙලා කිව්වා, "මෙතන වෘකයෙක් නෑ. ඒක විහිළුවක්.” කියලා.
04- පසුදිනද පිරිමි ළමයා ඒ දේම කළා. ටික දවසකට පස්සේ ඇත්තටම වෘකයෙක් ආවා.
05- එඬේරා ළමයා උදව් ඉල්ලා කෑගැසුවා. ඒත් කිසිම කෙනෙක් උදව්වට ආවේ නැහැ. හැමෝම හිතුවේ පිරිමි ළමයා ආයෙත්  විහිළුවක් කරනවා කියලා.
06- වෘකයා පිරිමි ළමයාගේ බැටළුවන් බොහොමයක් මරා දැම්මා. 