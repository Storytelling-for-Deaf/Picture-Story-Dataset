01- කුඩා ගමක ලුණු වෙළෙන්දෙක් ජීවත් වුනා. සෑම දිනකම ඔහු ලුණු මිලදී ගැනීමට නගරයට ගියා. ඔහුගේ බුරුවා ඔහු සමඟ ගියා.
02- වෙළෙන්දා බූරුවා පිට ලුණු මලු පටවාගෙන ගo ඉවුර දිගේ ආපසු ගමට ඇවිදගෙන ආවා. කම්මලි බුරුවා ලොකු බරක් රැගෙන යන්න කැමති වුනේ නැහැ.
03-  දිනක් ලුණු වෙළෙන්දා බූරුවාගේ පිටට ලුණු මලු දෙකක් පටවාගෙන ආපසු ගමට යන්න පටන් ගත්තා. අතරමගදී බූරුවා අහම්බෙන් ගඟට ලිස්සා වැටුනා.
04- ලුණු වතුරේ දියවුනා. බූරුවා ගඟෙන් එළියට ගත් විට ඔහුට සැහැල්ලුවක් දැනුනා.
05- ලුණු වෙළෙන්දා පසු දිනත් ලුණු මිලදී ගැනීමට නගරයට ගියා. බූරුවා හිතුවා බර අඩු කරගන්න මේක හොඳ අදහසක් කියලා. ඊළඟ දවසේ, බූරුවා හිතාමතාම ගඟට ලිස්සා වැටුනා. ලුණු වෙළෙන්දාට බූරුවාගේ උපාය තේරුනා. 
06- ඉතින් දවසක් ලුණු වෙළෙන්දා ලුණු වෙනුවට කපු වලින් මලු පුරවා ගත්තා.
07- බූරුවාට මලු  කලින් දවස් වලට වඩා ගොඩක් සැහැල්ලු බව තේරුනා. නමුත් බූරුවා තවත් බර අඩු කර ගැනීමට සිතුවා. ඉතින් බූරුවා නැවතත් ගඟට වැටුණා.
08-එහෙත් බූරුවාව එළියට ගත් විට ඔහුගේ පිටේ බර වැඩිවුනා. බෑගයේ කපු තිබූ නිසා බූරුවාත් සමඟ එය වතුරට වැටුණු විට කපු ජලය උරාගෙන බර වැඩිවුනා.
09- බුරුවාට ලොකු බරක් රැගෙන යාමට සිදුවුනා. බූරුවා තමන්ගේ වැරැද්ද තේරුම් ගත්තා. 