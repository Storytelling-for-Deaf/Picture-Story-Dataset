1- වරක් සිංහයෙක් ගසක් යට විවේක ගනිමින් සිටියා.
02- කුඩා මීයෙක් වනාන්තරයේ සෙල්ලම් කරමින් සිටියා . මීයා සිංහයාගේ පිටට පැන සෙල්ලම් කිරීමට පටන් ගත්තා. නමුත් සිංහයා නැගිට්ටේ නැහැ.
03- ඉන්පසු කුඩා මීයා සිංහයාගේ හිසට පැන සෙල්ලම් කිරීමට පටන් ගත්තා. සිංහයාට හොඳටම තරහ ගියා. 
04- සිංහයා  තම දෙපාවලින් මීයා අල්ලා ගත්තා.
05- පුංචි මීයා හොඳටම බය වුණා. “මට සමාවෙන්න, අනේ මාව කන්න එපා. මම සෙල්ලම් කළා විතරයි. කරුණාකර මට යන්න දෙන්න. මම ඔබේ යාළුවෙක් වෙන්නම්. සමහරවිට දවසක මට ඔයාට උදව් කරන්න පුළුවන් වෙයි." කියලා පුංචි මීයා කිව්වා. සිංහයා හිනා වුනා. ඔහු කිව්වා "ඔයා හරිම පොඩියි. මම වගේ ලොකු සිංහයෙකුට උදව් කරන්නේ කොහොමද?" කියලා. "කොහොමත් මේ මීයා කන්න බැරි තරම් පුංචියි. මගේ බඩත් පිරිලා. මම ඔහුට යන්න දෙන්නම්.” සිංහයා සිතුවා. ඉතින් සිංහයා මීයාව බිම දැම්මා.
06- දින කිහිපයකට පසු දඩයක්කාරයන් කිහිප දෙනෙකු වනයට ආවා. ඔවුන් සත්තු අල්ලන්න දැල් දැම්මා. සිංහයා දැලකට හසුවුනා.
07- පුංචි මීයා දැලට හසුවූ සිංහයා දැක්කා. ඔහු තියුණු දත්වලින් දැල කපා සෙමින් එහි විශාල සිදුරක් සෑදුවා. සිංහයා දැලෙන් එළියට ආවා.
08- සිංහයා පුංචි මීයට ස්තුති කළා. එදා ඉඳන් ඔවුන් යාළුවෝ වුණා.