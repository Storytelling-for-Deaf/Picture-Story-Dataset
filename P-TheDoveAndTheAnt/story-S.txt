01- කුඹියෙක් දිනක් වැඩ ඉවර වෙලා නැවත ඇගේ නිවසට යමින් සිටියා.
02- ඇය ඇළ ඉවුර දිගේ ඇවිද ගියා. එක්වරම ඇය ලිස්සා ගොස් ඇළට වැටුණා.
03- කුඹියා හයියෙන් අඬන්න පටන් ගත්තා. පරෙවියෙක් අසල ගසක සිට මේ සියල්ල බලා සිටියා.
04- පරෙවියා ගසේ කොළ කිහිපයක් කඩා කුඹියා අසල වතුරට දැම්මා.
05- කුඹියා කොළ උඩට නැග ගොඩට ආවා.
06- දින කිහිපයකට පසු කුඹියා වනාන්තරය මැදින් ගමන් කරමින් සිටියා. තුවක්කුවක් අතැති දඩයක්කාරයෙකු ඇය දැක්කා.
07- ඔහු තම තුවක්කුව ගසක වාඩි වී සිටින ලස්සන කුරුල්ලෙකු වෙත එල්ල කරමින් සිටියා. කුඹියා වහාම පරෙවියා හඳුනාගෙන දඩයක්කාරයා දෙසට දුවගෙන ගියා.
08-දඩයක්කාරයා තුවක්කුව පත්තු කරන්නට යද්දීම කුඹියා ඔහුගේ සපත්තුව උඩට නැඟ ඔහුගේ කකුල සපා කෑවා.
09- දඩයක්කාරයා වේදනාවෙන් කෑ ගැසුවා. දඩයක්කාරයාට තම ඉලක්කය මග හැරුණා. පරෙවියා ගසෙන් ඉවතට පියාසර කළා . පරෙවියා බේරුණා. පරෙවියාට ආපසු උදව් කිරීමට හැකි වූ නිසා කුඹියා සතුටු වුනා.