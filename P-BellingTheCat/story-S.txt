01- වරක් විශාල ගබඩාවක් තිබුණා. එහි සහල් මලු ගබඩා කර තිබුණා. ගබඩාවේ බොහෝ මීයන් ජීවත් වුණා .
02- කෑම  සොයාගන්න ගබඩාවට නිතර එන අයාලේ යන පූසෙක් සිටියා.
03- පූසා කිසිම සද්දයක් නැතුව නිහඩව ගබඩාවට ඇවිත් මීයන් පස්සෙන් පන්නගෙන කෑවා.
04- හැමදාම ඒ පූසා ඇවිත් මීයෝ දඩයම් කළා. සියලුම මීයන් ඉතා බියට පත් වෙලා රැස්වීමක් පැවැත්වීමට තීරණය කළා.
05- ඔවුන් සියල්ලෝම රැස්වී තම සාකච්ඡාව ආරම්භ කළා. මීයන් ඉතා කලබල වූ නිසා පූසා නැවැත්වීමට විසඳුමක් ගැන සිතාගත නොහැකි වුනා.
06- එකපාරටම මීයෙක් කිව්වා, "අපි පූසා ගේ බෙල්ලේ සීනුවක් බඳිමු" කියලා. ඔවුන් පූසාගේ බෙල්ලේ සීනුවක් බැන්දොත්, පූසා  ආවොත් මීයන්ට සීනු හඬ ඇසෙනවා.
07- හැම මීයෙක්ම හිතුවේ ඒක නියම අදහසක් කියලා. නමුත් අවසානයේ මීයෙක් ඇසුවා  “කවුද පූසාගේ බෙල්ලේ සීනුව බඳින්නේ” කියලා.