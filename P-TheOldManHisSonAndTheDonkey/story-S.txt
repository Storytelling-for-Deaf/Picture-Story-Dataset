01- බොහෝ කලකට පෙර මහලු මිනිසෙකුට සහ ඔහුගේ පුතාට බූරුවෙක් සිටියා. බූරුවා තරමක් වයසයි. ඒ නිසා බූරුවාට  තවදුරටත් වැඩ කිරීමට හැකි වුනේ නැහැ . බූරුවා ගමේ පොළට ගෙන ගොස් විකිණීමට ඔවුහු තීරණය කළා.
02- ඔවුන් පසුදා බූරුවා ද රැගෙන පොළ දෙසට ගියා. ඔවුන් යද්දී ගැමියෙක්  මහ හඩින් සිනාසෙමින්, “අර බලන්න. ඔවුන්ට බූරුවෙක් සිටියත් තවමත් ඔවුන් පයින් ඇවිදිනවා. එවැනි බූරුවෙකුගෙන් ඇති ප්‍රයෝජනය කුමක්ද?” කියා කිව්වා. මෙය ඇසූ මිනිසා  තම පුතාට තම බූරුවාගේ  පිටේ වාඩි වන ලෙස කිව්වා.
03- එසේ ඔවුන් පාර දිගේ මඳක් ඉදිරියට යන විට , වෙළඳුන් තිදෙනෙකු “අන්න  බලන්න! පුතා කුරිරුයි. ඔහුගේ මහලු පියා මෙතරම් දුරක් පයින් යද්දී ඔහු සුවපහසු ලෙස බූරුවාගේ පිටේ යනවා. ඔහු තමා ගැනම ලැජ්ජා විය යුතුය.” කියා කිව්වා. පුතාට පව් කියලා හිතුනා. ඔහු බූරුවාගෙන් බැස තම පියාට වාඩි වන ලෙස කිව්වා.
04- තව දුරටත් යන අතරමගදී ඔවුන්ට කාන්තාවන් කිහිප දෙනෙකු හමුවුනා. ඔවුන් මහලු මිනිසාගෙන්, “ඇයි ඔබ දෙදෙනාම බූරුවා පිට වාඩි නොවන්නේ?". කියා ඇසුවා. මහලු මිනිසා ඔවුන්ගේ යෝජනාව පිළිගෙන දෙදෙනාම බූරුවා උඩ ගමන් කිරීමට පටන් ගත්තා.
05- එසේ ඔවුන් පාර දිගේ මඳක් ඉදිරියට යන විට, පාරේ සිටි පිරිසක් මෙහෙම කිව්වා. “බලන්න බූරුවා පවු! ඔහුගේ උරහිස මත එතරම් බරක්.” මහලු මිනිසාටයි පුතාටයි බූරුවා ගැන දුක හිතුනා. ඔවුන් බූරුවාගේ කකුල් කණුවක බැඳ බූරුවා උස්සගෙන ගියා.
06- පොළට එනකොට ගමේ හැමෝම මේ සිද්ධිය දැක හිනා වුනා. බූරුවාත් ලැජ්ජාවට පත්වුනා.
07- ඔවුන් පාලමක් හරහා ගමන් කරමින් සිටියා. බූරුවා කඹයෙන් ගැලවීමට උත්සහ කළා. බූරුවා දෙපැත්තට ගොස් අහම්බෙන් ගඟට වැටුනා.
08- සියල්ලන්ම සතුටු කිරීමට ගොස් මහලු මිනිසාට ඔහුගේ බූරුවා සදහටම අහිමිවුනා.